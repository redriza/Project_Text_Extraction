1.1.1,pramāṇa-prameya-saṃśaya-prayojana-dṛṣṭānta-siddhāntāvayava-tarka-nirṇaya-vāda-jalpa-vitaṇḍāhetvābhāsa-cchala-jāti-nigrahasthānānāmtattvajñānāt niḥśreyasādhigamaḥ
1.1.2,duḥkhajanmapravṛttidoṣamithyājñānānām uttarottarāpāye tadanantarā pāyāt apavargaḥ
1.1.3,pratyakṣānumānopamānaśabdāḥ pramāṇāni
1.1.4,indriyārthasannikarṣotpannam jñānam avyapadeśyam avyabhicāri vyavasāyātmakam pratyakṣam
1.1.5,atha tatpūrvakaṃ trividham anumānaṃ pūrvavat śeṣavat sāmānyatodṛṣṭaṃ ca
1.1.6,prasiddhasādharmyāt sādhyasādhanam upamānam
1.1.7,āptopadeśaḥ śabdaḥ
1.1.8,saḥ dvividhaḥ dṛṣṭādṛṣṭārthatvāt
1.1.9,ātmaśarīrendriyārthabuddhimanaḥpravṛttidoṣapretyabhāvaphaladuḥkhāpavargāḥ tu prameyam
1.1.10,icchādveṣaprayatnasukhaduḥkhajñānāni ātmanaḥ liṅgam iti
1.1.11,ceṣṭendriyārthāśrayaḥ śarīram
1.1.12,ghrāṇarasanacakṣustvakśrotrāṇi indriyāṇi bhūtebhyaḥ
1.1.13,pṛthivī āpaḥ tejaḥ vāyuḥ ākāśam iti bhūtāni
1.1.14,gandharasarūpasparśaśabdāḥ pṛthivyādiguṇāḥ tadarthāḥ
1.1.15,buddhiḥ upalabdhiḥ jñānam iti anarthāntaram
1.1.16,yugapat jñānānutpattiḥ manasaḥ liṅgam
1.1.17,pravṛttiḥ vāgbuddhiśarīrārambhaḥ
1.1.18,pravarttanālakṣaṇāḥ doṣāḥ
1.1.19,punarutpattiḥ pretyabhāvaḥ
1.1.20,pravṛttidoṣajanitaḥ arthaḥ phalam
1.1.21,bādhanālakṣaṇam duḥkham
1.1.22,tadatyantavimokṣaḥ apavargaḥ
1.1.23,samānānekadharmopapatteḥ vipratipatteḥ upalabdhyanupalabdhyavyavasthātaḥ ca viśeṣāpekṣaḥ vimarśaḥ saṃśayaḥ
1.1.24,yam artham adhikṛtya pravartate tat prayojanam
1.1.25,laukikaparīkṣakāṇāṃ yasmin arthe buddhisāmyam saḥ dṛṣṭāntaḥ
1.1.26,tantrādhikaraṇābhyupagamasaṃsthitiḥ siddhāntaḥ
1.1.27,saḥ caturvidhaḥ sarvatantrapratitantrādhikaraṇābhyupagamasaṃsthityarthāntarabhāvāt
1.1.28,sarvatantrāviruddhaḥ tantre adhikṛtaḥ arthaḥ sarvatantrasiddhāntaḥ
1.1.29,samānatantrasiddhaḥ paratantrāsiddhaḥ pratitantrasiddhāntaḥ
1.1.30,yatsiddhau anyaprakaraṇasiddhiḥ saḥ adhikaraṇasiddhāntaḥ
1.1.31,aparīkṣitābhyupagamāt tadviśeṣaparīkṣaṇam abhyupagamasiddhāntaḥ
1.1.32,pratijñāhetūdāharaṇopanayanigamanāni avayavāḥ
1.1.33,sādhyanirdeśaḥ pratijñā
1.1.34,udāharaṇasādharmyāt sādhyasādhanaṃ hetuḥ
1.1.35,tathā vaidharmyāt
1.1.36,sādhyasādharmyāt taddharmabhāvī dṛṣṭāntaḥ udāharaṇam
1.1.37,tadviparyayāt vā viparītam
1.1.38,udāharaṇāpekṣaḥ tathā iti upasaṃhāraḥ na tathā iti vā sādhyasya upanayaḥ
1.1.39,hetvapadeśāt pratijñāyāḥ punarvacanam nigamanam
1.1.40,avijñātatatve arthe kāraṇopapattitaḥ tattvajñānārtham uhaḥ tarkaḥ
1.1.41,vimṛśya pakṣapratipakṣābhyām arthāvadhāraṇam nirṇayaḥ
1.2.1,pramāṇatarkasādhanopālambhaḥ siddhāntāviruddhaḥ pañcāvayavopapannaḥ pakṣapratipakṣaparigrahaḥ vādaḥ
1.2.2,yathoktopapannaḥ chalajātinigrahasthānasādhanopālambhaḥ jalpaḥ
1.2.3,saḥ pratipakṣasthāpanāhīnaḥ vitaṇḍā
1.2.4,savyabhicāra-viruddha-prakaraṇasama-sādhyasama-kālātītāḥ hetvābhāsāḥ
1.2.5,anaikāntikaḥ savyabhicāraḥ
1.2.6,siddhāntam abhyupetya tadvirodhī viruddhaḥ
1.2.7,yasmāt prakaraṇacintā saḥ nirṇayārthamapadiṣṭaḥ prakaraṇasamaḥ
1.2.8,sādhyāviśiṣṭaḥ sādhyatvāt sādhyasamaḥ
1.2.9,kālātyayāpadiṣṭaḥ kālātītaḥ
1.2.10,vacanavighātaḥ arthavikalpopapattyā chalam
1.2.11,tat trividham - vākchalam sāmānyacchalam upacāracchalam ca iti
1.2.12,aviśeṣābhihite arthe vaktuḥ abhiprāyāt arthāntarakalpanā vākchalam
1.2.13,sambhavataḥ arthasya atisāmānyayogāt asambhūtārthakalpanā sāmānyacchalam
1.2.14,dharmavikalpanirdeśe arthasadbhāvapratiṣedhaḥ upacāracchalam
1.2.15,vākchalam eva upacāracchalam tat aviśeṣāt
1.2.16,na tat arthāntarabhāvāt
1.2.17,aviśeṣe vā kiñcitsādharmyāt ekacchalaprasaṅgaḥ
1.2.18,sādharmyavaidharmyābhyām pratyavasthānaṃ jātiḥ
1.2.19,vipratipattiḥ apratipattiḥ ca nigrahasthānam
1.2.20,tadvikalpāt jātinigrahasthānabahutvam
2.1.1,samānānekadharmādhyavasāyāt anyataradharmādhyavasāyāt vā na saṃśayaḥ
2.1.2,viprattipattyavyavasthādhyavasāyāt ca
2.1.3,viprattipattau ca saṃprattipatteḥ
2.1.4,avyavasthā ātmani vyavasthitatvāt ca avyavasthāyāḥ
2.1.5,tathā atyantasaṃśayaḥ taddharmasātatyopapatteḥ
2.1.6,yathoktādhyavasāyāt eva tadviśeṣāpekṣāt saṃśaye na asaṃśayaḥ na atyantasaṃśayaḥ vā
2.1.7,yatra saṃśayaḥ tatra evam uttarottaraprasaṅgaḥ
2.1.8,pratyakṣādīnām aprāmāṇyaṃ traikālyāsiddheḥ
2.1.9,pūrvaṃ hi pramāṇasiddhau na indriyārthasannikarṣāt pratyakṣotpattiḥ
2.1.10,paścātsiddhau na pramāṇebhyaḥ prameyasiddhiḥ
2.1.11,yugapatsiddhau pratyarthaniyatatvāt kramavṛttitvābhāvaḥ buddhīnām
2.1.12,traikālyāsiddheḥ pratiṣedhānupapattiḥ
2.1.13,sarvapramāṇapratiṣedhāt ca pratiṣedhānupapattiḥ
2.1.14,tatprāmāṇye vā na sarvapramāṇavipratiṣedhaḥ
2.1.15,traikālyāpratiṣedhaḥ ca śabdāt ātodyasiddhivat tatsiddheḥ
2.1.16,prameyā ca tulāprāmāṇyavat
2.1.17,pramāṇataḥ siddheḥ pramāṇānām pramāṇāntarasiddhiprasaṅgaḥ
2.1.18,tadvinivṛtteḥ vā pramāṇasiddhivat prameyasiddhiḥ
2.1.19,"na, pradīpaprakāśasiddhivat tatsiddheḥ"
2.1.20,kvacit nivṛttidarśanāt anivṛttidarśanāt ca kvacit anekāntaḥ
2.1.21,pratyakṣalakṣaṇānupapattiḥ asamagravacanāt
2.1.22,na ātmamanasoḥ sannikarṣābhāve pratyakṣotpattiḥ
2.1.23,digdeśakālākāśeṣu api evaṃ prasaṅgaḥ
2.1.24,jñānaliṅgatvāt ātmanaḥ na anavarodhaḥ
2.1.25,tadayaugapadyaliṅgatvāt ca na manasaḥ
2.1.26,pratyakṣanimittatvāt ca indriyārthayoḥ sannikarṣasya svaśabdena vacanam
2.1.27,suptavyāsaktamanasāṃ ca indriyārthayoḥ sannikarṣanimittatvāt
2.1.28,taiḥ ca apadeśaḥ jñānaviśeṣāṇām
2.1.29,vyāhatatvāt ahetuḥ
2.1.30,na arthaviśeṣaprābalyāt
2.1.31,pratyakṣam anumānam ekadeśagrahaṇāt upalabdheḥ
2.1.32,"na, pratyakṣeṇa yāvat tāvat api upalambhāt"
2.1.33,na caikadeśopalabdhiravayavisadbhāvāt
2.1.34,sādhyatvāt avayavini sandehaḥ
2.1.35,sarvāgrahaṇam avayavyasiddheḥ
2.1.36,dhāraṇākarṣaṇopapatteḥ ca
2.1.37,senāvanavat grahaṇam iti cet na atīndriyatvāt aṇūnām
2.1.38,rodhopaghātasādṛśyebhyaḥ vyabhicārāt anumānam apramāṇam
2.1.39,"na, ekadeśatrāsasādṛśyebhyaḥ arthāntarabhāvāt"
2.1.40,"vartamānābhāvaḥ, patataḥ patitapatitavyakālopapatteḥ"
2.1.41,"tayoḥ api abhāvaḥ vartamānābhāve, tadapekṣatvāt"
2.1.42,na atītānāgatayoḥ itaretarāpekṣā siddhiḥ
2.1.43,vartamānābhāve sarvāgrahaṇaṃ pratyakṣānupapatteḥ
2.1.44,kṛtatākarttavyatopapatteḥ tu ubhayathā grahaṇam
2.1.45,atyantaprāyaikadeśasādharmyāt upamānāsiddhiḥ
2.1.46,prasiddhasādharmyāt upamānasiddheḥ yathoktadoṣānupapattiḥ
2.1.47,pratyakṣeṇa apratyakṣasiddheḥ
2.1.48,na apratyakṣe gavaye pramāṇārtham upamānasya paśyāmaḥ
2.1.49,tathā iti upasaṃhārāt upamānasiddheḥ na aviśeṣaḥ
2.1.50,śabdaḥ anumānam arthasya anupalabdheḥ anumeyatvāt
2.1.51,upalabdheḥ advipravṛttitvāt
2.1.52,sambandhāt ca
2.1.53,āptopadeśasāmarthyāt śabdāt arthasampratyayaḥ
2.1.54,pūraṇapradāhapāṭanānupalabdheḥ ca sambandhābhāvaḥ
2.1.55,śabdārthavyavasthānāt apratiṣedhaḥ
2.1.56,"na, sāmayikatvāt śabdārthasampratyayasya"
2.1.57,jātiviśeṣe ca aniyamāt
2.1.58,tadaprāmāṇyam anṛtavyāghātapunaruktadoṣebhyaḥ
2.1.59,"na, karmakartṛsādhanavaiguṇyāt"
2.1.60,abhyupetya kālabhede doṣavacanāt
2.1.61,anuvādopapatteḥ ca
2.1.62,vākyavibhāgasya ca arthagrahaṇāt
2.1.63,vidhyarthavādānuvādavacanaviniyogāt
2.1.64,vidhiḥ vidhāyakaḥ
2.1.65,stutiḥ nindā parakṛtiḥ purākalpaḥ iti arthavādaḥ
2.1.66,vidhivihitasya anuvacanam anuvādaḥ
2.1.67,"na anuvādapunaruktayoḥ viśeṣaḥ, śabdābhyāsopapatteḥ"
2.1.68,śīghrataragamanopadeśavat abhyāsāt na aviśeṣaḥ
2.1.69,"mantrāyurvedaprāmāṇyavat ca tatprāmāṇyam, āptaprāmāṇyāt"
2.2.1,"na catuṣṭvam, aitihyārthāpattisambhavābhāvaprāmāṇyāt"
2.2.2,śabde aitihyānarthāntarabhāvāt anumāne arthāpattisambhavābhāvānarthāntara bhāvāt ca apratiṣedhaḥ
2.2.3,arthāpattiḥ apramāṇam anaikāntikatvāt
2.2.4,anarthāpattau arthāpattyabhimānāt
2.2.5,pratiṣedhāprāmāṇyaṃ ca anaikāntikatvāt
2.2.6,tatprāmāṇye vā na arthāpattyaprāmāṇyam
2.2.7,na abhāvaprāmāṇyaṃ prameyāsiddheḥ
2.2.8,lakṣiteṣvalakṣaṇalakṣitatvāt alakṣitānāṃ tatprameyasiddheḥ
2.2.9,"asati arthe na abhāvaḥ iti cet na, anyalakṣaṇopapatteḥ"
2.2.10,tatsiddheḥ alakṣiteṣu ahetuḥ
2.2.11,"na, lakṣaṇāvasthitāpekṣasiddheḥ"
2.2.12,prāk utpatteḥ abhāvopapatteḥ ca
2.2.13,ādimatvāt aindriyakatvāt kṛtakavat upacārāt ca
2.2.14,"na, ghaṭābhāvasāmānyanityatvāt nityeṣu api anityavat upacārāt ca"
2.2.15,tattvabhāktayoḥ nānātvavibhāgāt avyabhicāraḥ
2.2.16,santānānumānaviśeṣaṇāt
2.2.17,kāraṇadravyasya pradeśaśabdenābhidhānāt
2.2.18,prāk uccāraṇāt anupalabdheḥ āvaraṇādyanupalabdheḥ ca
2.2.19,tadanupalabdheḥ anupalambhāt āvaraṇopapattiḥ
2.2.20,anupalambhāt anupalabdhisadbhāvāt na āvaraṇānupapattiḥ anupalambhāt
2.2.21,anupalambhātmakatvāt anupalabdheḥ ahetuḥ
2.2.22,asparśatvāt
2.2.23,"na, karmānityatvāt"
2.2.24,"na, aṇunityatvāt"
2.2.25,sampradānāt
2.2.26,tadantarālānupalabdheḥ ahetuḥ
2.2.27,adhyāpanāt apratiṣedhaḥ
2.2.28,ubhayoḥ pakṣayoḥ anyatarasya adhyāpanāt apratiṣedhaḥ
2.2.29,abhyāsāt
2.2.30,na anyatve api abhyāsasya upacārāt
2.2.31,anyat anyasmāt ananyatvāt ananyat iti anyatābhāvaḥ
2.2.32,"tadabhāve na asti ananyatā, tayoḥ itaretarāpekṣasiddheḥ"
2.2.33,vināśakāraṇānupalabdheḥ
2.2.34,aśravaṇakāraṇānupalabdheḥ satataśravaṇaprasaṅgaḥ
2.2.35,upalabhyamāne ca anupalabdheḥ asattvāt anapadeśaḥ
2.2.36,pāṇinimittapraśleṣāt śabdābhāve na anupalabdhiḥ
2.2.37,vināśakāraṇānupalabdheḥ ca avasthāne tannityatvaprasaṅgaḥ
2.2.38,asparśatvāt apratiṣedhaḥ
2.2.39,vibhaktyantaropapatteḥ ca samāse
2.2.40,vikārādeśopadeśāt saṃśayaḥ
2.2.41,prakṛtivivṛddhau vikāravivṛddheḥ
2.2.42,nyūnasamādhikopalabdheḥ vikārāṇām ahetuḥ
2.2.43,dvividhasya api hetoḥ abhāvāt asādhanaṃ dṛṣṭāntaḥ
2.2.44,"na, atulyaprakṛtīnām vikāravikalpāt"
2.2.45,dravyavikāravaiṣamyavat varṇavikāravikalaḥ
2.2.46,"na, vikāradharmānupapatteḥ"
2.2.47,vikāraprāptānām apunarāpatteḥ
2.2.48,suvarṇādīnāṃ punarāpatteḥ ahetuḥ
2.2.49,"na, tadvikārāṇāṃ suvarṇabhāvāvyatirekāt"
2.2.50,varṇatvāvyatirekāt varṇavikārāṇām apratiṣedhaḥ
2.2.51,sāmānyavato dharmayogo na sāmānyasya
2.2.52,nityatve avikārāt anityatve ca anavasthānāt
2.2.53,nityānām atīndriyatvāt taddharmavikalpāt ca varṇavikārāṇām apratiṣedhaḥ
2.2.54,anavasthāyitve ca varṇopalabdhivat tadvikāropapattiḥ
2.2.55,vikāradharmitve nityatvābhāvāt kālāntare vikāropapatteḥ ca apratiṣedhaḥ
2.2.56,prakṛtyaniyamāt
2.2.57,aniyame niyamāt na aniyamaḥ
2.2.58,niyamāniyamavirodhāt aniyame niyamāt ca apratiṣedhaḥ
2.2.59,guṇāntarāpattyupamarda-hrāsa-vṛddhi-śleṣebhyaḥ tu vikāropapatteḥ varṇavikārāḥ
2.2.60,te vibhaktyantāḥ padam
2.2.61,vyaktyākṛtijātisannidhau upacārāt saṃśayaḥ
2.2.62,yāśabda-samūha-tyāga-parigraha-saṅkhyā-vṛddhyapacaya-varṇa-samāsānubandhānām vyaktau upacārāt vyaktiḥ
2.2.63,"na, tat anavasthānāt"
2.2.64,sahacaraṇa-sthāna-tādarthya-vṛtta-māna-dhāraṇa-sāmīpya-yoga-sādhanādhipatyebhyaḥ brāhmaṇa-mañca-kaṭa-rāja-saktu-candana-gaṅgā-śāṭakānna-puruṣeṣvatadbhāve api tadupacāraḥ
2.2.65,"ākṛtiḥ, tadapekṣatvāt sattvavyavasthānasiddheḥ"
2.2.66,vyaktyākṛtiyukte api aprasaṅgāt prokṣaṇādināṃ mṛdgavake jātiḥ
2.2.67,"na, ākṛtivyaktyapekṣatvāt jātyabhivyakteḥ"
2.2.68,vyaktyākṛtijātayaḥ tu padārthaḥ
2.2.69,vyaktiḥ guṇaviśeṣāśrayaḥ mūrtiḥ
2.2.70,ākṛtiḥ jātiliṅgākhyā
2.2.71,samānaprasavātmikā jātiḥ
3.1.1,darśanasparśanābhyām ekārthagrahaṇāt
3.1.2,"na, viṣayavyavasthānāt"
3.1.3,tadvyavasthānāt eva ātmasadbhāvāt apratiṣedhaḥ
3.1.4,śarīradāhe pātakābhāvāt
3.1.5,"tadabhāvaḥ sātmakapradāhe api, tannityatvāt"
3.1.6,"na, kāryāśrayakartṛvadhāt"
3.1.7,savyadṛṣṭasya itareṇa pratyabhijñānāt
3.1.8,na ekasmin nāsāsthivyavahite dvitvābhimānāt
3.1.9,ekavināśe dvitīyāvināśāt na ekatvam
3.1.10,avayavanāśe api avayavyupalabdheḥ ahetuḥ
3.1.11,dṛṣṭāntavirodhāt apratiṣedhaḥ
3.1.12,indriyāntaravikārāt
3.1.13,"na, smṛteḥ smarttavyaviṣayatvāt"
3.1.14,tadātmaguṇasadbhāvāt apratiṣedhaḥ
3.1.15,"na, ātmapratipattihetūnāṃ manasi sambhavāt"
3.1.16,jñātuḥ jñānasādhanopapatteḥ saṃjñābhedamātram
3.1.17,niyamaḥ ca niranumānaḥ
3.1.18,pūrvābhyastasmṛtyanubandhāt jātasya harṣabhayaśokasampratipatteḥ
3.1.19,padmādiṣu prabodhasammīlanavikāravat tadvikāraḥ
3.1.20,"na, uṣṇaśītavarṣākālanimittatvāt pañcātmakavikārāṇām"
3.1.21,pretyāhārābhyāsakṛtāt stanyābhilāṣāt
3.1.22,ayasaḥ ayaskāntābhigamanavat tadupasarpaṇam
3.1.23,"na, anyatra pravṛttyabhāvāt"
3.1.24,vītarāgajanmādarśanāt
3.1.25,saguṇadravyotpattivat tadutpattiḥ
3.1.26,"na, saṅkalpanimittatvāt rāgādīnām"
3.1.27,pārthivaṃ guṇāntaropalabdheḥ
3.1.28,pārthivāpyataijasaṃ tadguṇopalabdheḥ
3.1.29,niḥśvāsocchvāsopalabdheḥ cāturbhauntikam
3.1.30,gandhakledapākavyūhāvakāśadānebhyaḥ pāñcabhautikam
3.1.31,śrutiprāmāṇyāt ca
3.1.32,kṛṣṇasāre sati upalambhāt vyatiricya ca upalambhāt saṃśayaḥ
3.1.33,mahadaṇugrahaṇāt
3.1.34,raśmyarthasannikarṣaviśeṣāt tadgrahaṇam
3.1.35,tadanupalabdheḥ ahetuḥ
3.1.36,na anumīyamānasya pratyakṣataḥ anupalabdhiḥ abhāvahetuḥ
3.1.37,dravyaguṇadharmabhedāt ca upalabdhiniyamaḥ
3.1.38,anekadravyasamavāyāt rūpaviśeṣāt ca rūpopalabdhiḥ
3.1.39,karmakāritaḥ ca indriyāṇāṃ vyūhaḥ puruṣārthatantraḥ
3.1.40,madhyandinolkāprakāśānupalabdhivat tadanupalabdhiḥ
3.1.41,"na, rātrau api anupalabdheḥ"
3.1.42,bāhyaprakāśānugrahāt viṣayopalabdheḥ anabhivyaktitaḥ anupalabdhiḥ
3.1.43,abhivyaktau ca abhibhavāt
3.1.44,naktañcaranayanaraśmidarśanāt ca
3.1.45,aprāpyagrahaṇaṃ kācābhrapaṭalasphaṭikāntaritopalabdheḥ
3.1.46,kuḍyāntaritānupalabdheḥ apratiṣedhaḥ
3.1.47,apratīghātāt sannikarṣopapattiḥ
3.1.48,ādityaraśmeḥ sphaṭikāntarite api dāhye avighātāt
3.1.49,na itaretaradharmaprasaṅgāt
3.1.50,ādarśodakayoḥ prasādasvābhāvyāt rūpopalabdhiḥ
3.1.51,dṛṣṭānumitānāṃ hi niyogapratiṣedhānupapattiḥ
3.1.52,sthānānyatve nānātvāt avayavinānāsthānatvāt ca saṃśayaḥ
3.1.53,tvak avyatirekāt
3.1.54,na yugapat arthānupalabdheḥ
3.1.55,vipratiṣedhāt ca na tvak ekā
3.1.56,indriyārthapañcatvāt
3.1.57,"na, tadarthabahutvāt"
3.1.58,gandhatvādyavyatirekāt gandhādīnāmapratiṣedhaḥ
3.1.59,viṣayatvāvyatirekāt ekatvam
3.1.60,"na, buddhilakṣaṇādhiṣṭhāna-gatyākṛti-jātipañcatvebhyaḥ"
3.1.61,bhūtaguṇaviśeṣopalabdheḥ tādātmyam
3.1.62,gandha-rasa-rūpa-sparśa-śabdānāṃ sparśaparyantāḥ pṛthivyāḥ
3.1.63,ap-tejo-vāyūnāṃ pūrvaṃ pūrvam apohya ākāśasya uttaraḥ
3.1.64,"na, sarvaguṇānupalabdheḥ"
3.1.65,ekaikaśyena uttaraguṇāsadbhāvāt uttarottarāṇāṃ tadanupalabdhiḥ
3.1.66,viṣṭaṃ hi aparaṃ pareṇa
3.1.67,"na, pārthivāpyayoḥ pratyakṣatvāt"
3.1.68,pūrvapūrvaguṇotkarṣāt tattat pradhānam
3.1.69,taddhyavasthānaṃ tu bhūyastvāt
3.1.70,saguṇānām indriyabhāvāt
3.1.71,tena eva tasya agrahaṇāt ca
3.1.72,"na, śabdaguṇopalabdheḥ"
3.1.73,tadupalabdhiḥ itaretaradravyaguṇavaidharmyāt
3.2.1,karmākāśasādharmyāt saṃśayaḥ
3.2.2,viṣayapratyabhijñānāt
3.2.3,sādhyasamatvāt ahetuḥ
3.2.4,"na, yugapat agrahaṇāt"
3.2.5,apratyabhijñāne ca vināśaprasaṅgaḥ
3.2.6,kramavṛttitvāt ayugapat grahaṇam
3.2.7,apratyabhijñānaṃ ca viṣayāntaravyāsaṅgāt
3.2.8,"na, gatyabhāvāt"
3.2.9,sphaṭikānyatvābhimānavat tadanyatvābhimānaḥ
3.2.10,sphaṭike api aparāparotpatteḥ kṣaṇikatvāt vyaktīnām ahetuḥ
3.2.11,niyamahetvabhāvāt yathādarśanam abhyanujñā
3.2.12,"na, utpattivināśakāraṇopalabdheḥ"
3.2.13,kṣīravināśe kāraṇānupalabdhivat dadhyutpattivat ca tadutpattiḥ
3.2.14,liṅgataḥ grahaṇāt na anupalabdhiḥ
3.2.15,na payasaḥ pariṇāma-guṇāntaraprādurbhāvāt
3.2.16,vyūhāntarāt dravyāntarotpattidarśanaṃ pūrvadravyanivṛtteḥ anumānam
3.2.17,kvacit vināśakāraṇānupalabdheḥ kvacit ca upalabdheḥ anekāntaḥ
3.2.18,"na indriyārthayoḥ, tadvināśe api jñānāvasthānāt"
3.2.19,yugapat jñānānupalabdheḥ ca na manasaḥ
3.2.20,tat ātmaguṇatve api tulyam
3.2.21,indriyaiḥ manasaḥ sannikarṣābhāvāt tadanutpattiḥ
3.2.22,"na, utpattikāraṇānapadeśāt"
3.2.23,vināśakāraṇānupalabdheḥ ca avasthāne tannityatvaprasaṅgaḥ
3.2.24,anityatvagrahāt buddheḥ buddhyantarāt vināśaḥ śabdavat
3.2.25,jñānasamavetātmapradeśasannikarṣāt manasaḥ smṛtyutpatteḥ na yugapat utpattiḥ
3.2.26,"na, antaḥ-śarīravṛttitvāt manasaḥ"
3.2.27,sādhyatvāt ahetuḥ
3.2.28,smarataḥ śarīradhāraṇopapatteḥ apratiṣedhaḥ
3.2.29,"na, tadāśugatitvānmanasaḥ"
3.2.30,"na, smaraṇakālāniyamāt"
3.2.31,ātmapreraṇa-yadṛcchā-jñatābhiḥ ca na saṃyogaviśeṣaḥ
3.2.32,vyāsaktamanasaḥ pādavyathanena saṃyogaviśeṣeṇa samānam
3.2.33,praṇidhānaliṅgādijñānānām ayugapadbhāvāt ayugapatsmaraṇam
3.2.34,jñasya icchādveṣanimittatvāt ārambhanivṛttyoḥ
3.2.35,talliṅgatvāt icchādveṣayoḥ pārthivādyeṣu apratiṣedhaḥ
3.2.36,paraśvādiṣu ārambhanivṛttidarśanāt
3.2.37,niyamāniyamau tu tadviśeṣakau
3.2.38,yathoktahetutvāt pāratantryāt akṛtābhyāgamāt ca na manasaḥ
3.2.39,pariśeṣāt yathoktahetūpapatteḥ ca
3.2.40,smaraṇaṃ tu ātmanaḥ jñasvābhāvyāt
3.2.41,praṇidhāna-nibandhābhyāsa-liṅga-lakṣaṇa-sādṛśya-parigrahāśrayāśrita sambandhānantarya-viyogaikakārya-virodhātiśaya-prāpti-vyavadhāna-sukha-duḥkhecchā dveṣa-bhayārthitva-kriyārāga-dharmādharmanimittebhyaḥ
3.2.42,karmānavasthāyigrahaṇāt
3.2.43,avyaktagrahaṇam anavasthāyitvāt vidyutsampāte rūpāvyaktagrahaṇavat
3.2.44,hetūpādānāt pratiṣeddhavyābhyanujñā
3.2.45,na pradīpārciḥsantatyabhivyaktagrahaṇavat tadgrahaṇam
3.2.46,dravye svaguṇaparaguṇopalabdheḥ saṃśayaḥ
3.2.47,yāvaccharīrabhāvitvāt rūpādīnām
3.2.48,"na, pākajaguṇāntarotpatteḥ"
3.2.49,pratidvandvisiddheḥ pākajānām apratiṣedhaḥ
3.2.50,śarīravyāpitvāt
3.2.51,"na, keśanakhādiṣu anupalabdheḥ"
3.2.52,tvakparyantatvāt śarīrasya keśanakhādiṣu aprasaṅgaḥ
3.2.53,śarīraguṇavaidharmyāt
3.2.54,"na, rūpādīnām itaretaravaidharmyāt"
3.2.55,aindriyakatvāt rūpādīnām apratiṣedhaḥ
3.2.56,jñānāyaugapadyāt ekam manaḥ
3.2.57,"na, yugapat anekakriyopalabdheḥ"
3.2.58,alātacakradarśanavat tadupalabdhiḥ āśusañcārāt
3.2.59,yathoktahetutvāt ca aṇu
3.2.60,pūrvakṛtaphalānubandhāt tadutpattiḥ
3.2.61,bhūtebhyaḥ mūrtyupādānavat tadupādānam
3.2.62,"na, sādhyasamatvāt"
3.2.63,"na, utpattinimittatvāt mātāpitroḥ"
3.2.64,tathā āhārasya
3.2.65,prāptau ca aniyamāt
3.2.66,śarīrotpattinimittavat saṃyogotpattinimittaṃ karma
3.2.67,etena aniyamaḥ pratyuktaḥ
3.2.68,tat adṛṣṭakāritam iti cet punaḥ tatprasaṅgaḥ apavarge
3.2.69,manaḥkarmanimittatvāt ca saṃyogāvyucchedaḥ
3.2.70,nityatvaprasaṅgaḥ ca prāyaṇānupapatteḥ
3.2.71,aṇuśyāmatānityatvavat etat syāt
3.2.72,"na, akṛtābhyāgamaprasaṅgāt"
4.1.1,pravṛttiryathoktā
4.1.2,tathā doṣāḥ
4.1.3,trairāśyaṃ rāgadveṣamohārthāntarbhāvāt
4.1.4,"na, ekapratyanīkabhāvāt"
4.1.5,vyabhicārādahetuḥ
4.1.6,"teṣāṃ mohaḥ pāpīyān, nāmūḍhasyetarotpatteḥ"
4.1.7,nimittanaimittikabhāvādarthāntarabhāvo doṣebhyaḥ
4.1.8,na doṣalakṣaṇāvarodhānmohasya
4.1.9,nimittanaimittikopapatteśca tulyajātīyānāmapratiṣedhaḥ
4.1.10,ātmanityatve pretyabhāvasiddhiḥ
4.1.11,"vyaktād vyaktānām, pratyakṣaprāmāṇyāt"
4.1.12,"na, ghaṭād ghaṭaniṣpatteḥ"
4.1.13,vyaktād ghaṭaniṣpatterapratiṣedhaḥ
4.1.14,"abhāvād bhāvotpattiḥ, nānupamṛdya prādurbhāvāt"
4.1.15,vyāghātādaprayogaḥ
4.1.16,"na, atītānāgatayoḥ kārakaśabdaprayogāt"
4.1.17,"na, vinaṣṭebhyo 'niṣpatteḥ"
4.1.18,kramanirdeśādapratiṣedhaḥ
4.1.19,"īśvaraḥ kāraṇam, puruṣakarmāphalyadarśanāt"
4.1.20,"na, puruṣakarmābhāve phlāniṣpatteḥ"
4.1.21,tatkāritatvād ahetuḥ
4.1.22,"animittato bhāvotpattiḥ, kaṇṭakataikṣṇyādidarśanāt"
4.1.23,animittanimittatvānnanimittataḥ
4.1.24,nimittanimittayorarthāntarabhāvādapratiṣedhaḥ
4.1.25,"sarvam anityam, utpattivināśadharmakatvāt"
4.1.26,"na, anityatānityatvāt"
4.1.27,tadanityatvamagnerdāhyaṃ vināśyānuvināśavat
4.1.28,"nityasyāpratyākhyānam, yathopalabdhi vyavasthānāt"
4.1.29,"sarvaṃ nityam, pañcabhūtanityatvāt"
4.1.30,"na, utpattivināśakāraṇopalabdheḥ"
4.1.31,tallakṣaṇāvarodhādapratiṣedhaḥ
4.1.32,"na, utpattitatkāraṇopalabdheḥ"
4.1.33,"na, vyavasthānupapatteḥ"
4.1.34,"sarvaṃ pṛthag, bhāvalakṣaṇapṛthaktvāt"
4.1.35,"na, anekalakṣaṇairekabhāvaniṣpatteḥ"
4.1.36,lakṣaṇavyavasthānādevāpratiṣedhaḥ
4.1.37,sarvam abhāvo bhāveṣvitaretarābhāvasiddheḥ
4.1.38,"na, svabhāvasiddherbhāvānām"
4.1.39,"na svabhāvasiddhiḥ, āpekṣikatvāt"
4.1.40,vyāhatatvādayuktam
4.1.41,"saṃkhyaikāntāsiddhiḥ, kāraṇānupapattyupapattibhyām"
4.1.42,"na, kāraṇavayavābhāvāt"
4.1.43,niravayavatvādahetuḥ
4.1.44,sadyaḥ kālāntare ca phalaniṣpatteḥ saṃśayaḥ
4.1.45,"na sadyaḥ, kālāntaropabhogyatvāt"
4.1.46,kālāntareṇāniṣpattiheturvināśāt
4.1.47,prāṅniṣpattervṛkṣaphalavat tatsyāt
4.1.48,"nāsanna sanna sadasat, sadasatorvaidharmayāt"
4.1.49,utpādavyayadarśanāt
4.1.50,buddhisiddhaṃ tu tadasat
4.1.51,āśrayavyatirekād vṛkṣaphalotpattivad ityahetuḥ
4.1.52,prīterātmāśrayatvādapratiṣedhaḥ
4.1.53,na putrapaśustrīparicchedahiraṇyānnādiphalanirddeśāt
4.1.54,tatsambandhāt phalaniṣpattesteṣu phalavadupacāraḥ
4.1.55,vividhavādhanāyogād duḥkhameva janmotpattiḥ
4.1.56,"na, sukhasyāpyantarālaniṣpatteḥ"
4.1.57,bhādhanānivṛttervedayataḥ pryeṣaṇadoṣādapratiṣedhaḥ
4.1.58,duḥkhavikalpe sukhābhimānācca
4.1.59,ṛṇakleśapravṛttyanubndhādapavargābhāvaḥ
4.1.60,pradhānaśabdānupapatterguṇaśabdenānuvādo nindāpraśaṃsopapatteḥ
4.1.61,samāropaṇādātmanyapratiṣedhaḥ
4.1.62,pātracayāntānupapatteśca phalābhāvaḥ
4.1.63,suṣuptasya svapnādarśane kleśābhāvādapavargaḥ
4.1.64,na pravṛttiḥ pratisandhānāya hīnakleśasya
4.1.65,"na, kleśasantateḥ svābhāvikatvāt"
4.1.66,prāgutpatterabhāvānityatvavat svābhāvike 'pyanityatvam
4.1.67,aṇuśyāmatānityatvavad vā
4.1.68,"na, saṅkalpanimittatvācca rāgādīnām"
4.2.1,doṣanimittānāṃ tattvajñānādahaṅkāranivṛttiḥ
4.2.2,doṣanimittaṃ rūpādayo viṣayaḥ saṅkalpakṛtāḥ
4.2.3,tannimittaṃ tvavayavyabhimānaḥ
4.2.4,vidyāvidyādvaividhyāt saṃśayaḥ
4.2.5,"tadasaṃśayaḥ, pūrvahetuprasiddhatvāt"
4.2.6,vṛttyanupapatterapi tarhi na saṃśayaḥ
4.2.7,kṛtsnaikadeśāvṛttitvādavayavānāmavayavyabhāvaḥ
4.2.8,teṣu cāvṛtteravayavyabhāvaḥ
4.2.9,pṛthak cāvayavebhyo 'vṛtteḥ
4.2.10,na cāvayavyavayavāḥ
4.2.11,ekasmin bhedābhāvād bhedaśabdaprayogānupapatterapraśnaḥ
4.2.12,avayavāntarabhāve 'pyavṛtterahetuḥ
4.2.13,keśasamūhe taimirikopalabdhivat tadupalabdhiḥ
4.2.14,svaviṣayānatikrameṇendriyasya paṭumandabhāvādviṣayagrahaṇasya tathābhābo nāviṣaye pravṛttiḥ
4.2.15,avayavāvayaviprasaṅgaścaivamāpralayāt
4.2.16,na pralayo 'ṇusadbhāvāt
4.2.17,paraṃ vā truṭeḥ
4.2.18,ākāśavyatibhedāt tadanupapattiḥ
4.2.19,ākāśāsarvagatatvaṃ vā
4.2.20,antarbahiśca kāryadravyasya kāraṇāntaravacanādakārye tadabhāvaḥ
4.2.21,śabdasaṃyogavibhāvācca sarvagatam
4.2.22,avyūhāviṣṭambhavibhutvāni cākāśadharmāḥ
4.2.23,mūrtimatāṃ ca saṃsthānopapatteravayavasadbhāvaḥ
4.2.24,saṃyogopapatteśca
4.2.25,anavasthākāritvādanavasthānupapatteścāpratiṣedhaḥ
4.2.26,buddhyā vivecanāttu bhāvānāṃ yāthātmyānupalabdhistantvapakarṣaṇe paṭasadbhāvānupalabdhivat tadanupalabdhiḥ
4.2.27,vyāhatatvādahetuḥ
4.2.28,tadāśrayatvādapṛthaggrahaṇam
4.2.29,pramāṇataścārthapratipatteḥ
4.2.30,pramāṇānupapattyupapattibhyām
4.2.31,svapnaviṣayābhimānavadayaṃ pramāṇaprameyābhimānaḥ
4.2.32,māyāgandharvanagaramṛgatṛṣṇikāvadvā
4.2.33,hetvabhāvādasiddhiḥ
4.2.34,smṛtisaṃkalpavacca svapnaviṣayābhimānaḥ
4.2.35,mithyopalabdhervināśastattvajñānātsvapnaviṣayābhimānapraṇāśavat pratibodhe
4.2.36,buddheścaivaṃ nimittasadbhāvopalambhāt
4.2.37,tattvapradhānabhedācca mithyābuddherdvaividhyopapattiḥ
4.2.38,samādhiviśeṣābhyāsāt
4.2.39,"na, arthaviśeṣaprāvalyāt"
4.2.40,kṣudādibhiḥ pravartanācca
4.2.41,pūrvakṛtaphalānubandhāt tadutpattiḥ
4.2.42,araṇyaguhāpulinādiṣu yogābhyāsopadeśaḥ
4.2.43,apavarge 'pyevaṃ prasaṅgaḥ
4.2.44,"na, niṣpannāvaśyambhāvitvāt"
4.2.45,tadabhāvaścāpavarge
4.2.46,tadarthaṃ yamaniyamābhyāsātmasaṃskāro yogāccādhyātmavidhyupāyaiḥ
4.2.47,jñānagrahaṇābhyāsastadvidyaiśca saha saṃvādaḥ
4.2.48,taṃ śiṣyagurusabrahmacāriviśiṣṭaśreyo 'rthibhiranasūyibhirabhyupeyāt
4.2.49,pratipakṣahīnam api vā prayojanārthamarthitve
4.2.50,"tattvādhyavasāyasaṃrakṣaṇārthaṃ jalpavitaṇḍe, bījaprarohasaṃrakṣṇārthaṃ kaṇṭakaśākhāvaraṇavat"
4.2.51,tābhyāṃ vigṛhyakathanam
5.1.1,sādharmyavaidharmyotkarṣāpakarṣavarṇyāvarṇyavikalpasādhyaprāpty aprāptipraṣaṅgapratidṛṛṣṭāntānutpattisaṃśayaprakaraṇahetvarthā pattyaviśeṣopapattyupalabdhyanupalabdhinityānityakaāryasamāḥ
5.1.2,sādharmyavaidharmyābhyāmupasaṃhāre taddharmaviparyayopapatteḥ sādharmyavaidharmyasamau
5.1.3,gotvād gosiddhivat tatsiddhiḥ
5.1.4,sādhyadṛṣṭāntayordharmavikalpādubhayasādhyatvāccotkarṣāpakarṣa varṇyavikalpasādhyasamāḥ
5.1.5,kiñcitsādharmyādupasaṃhārasiddhervaidharmyādapratiṣedhaḥ
5.1.6,sādhyātideśācca dṛṣṭāntopaptteḥ
5.1.7,prāpya sādhyamaprāpya vā hetoḥ prāptyāviśiṣṭatvādaprāptyāsādhāka tvācca prāptyaprāptisamau
5.1.8,ghaṭādiniṣpattidarśanāt pīḍane cābhicārādapratiṣedhaḥ
5.1.9,dṛṣṭāntasya kāraṇānapadeśāt pratyavasthānācca pratidṛṣṭāntena prasaṅgapratidṛṣṭāntasamau
5.1.10,pradīpopādānaprasaṅganivṛttivat tadvinivṛttiḥ
5.1.11,pratidṛṣṭāntahetutve ca nāheturdṛṣṭāntaḥ
5.1.12,prāgutpatteḥ kāraṇābhāvādanutpattisamaḥ
5.1.13,tathābhāvādutpannasya kāraṇopapatterna kāraṇapratiṣedhaḥ
5.1.14,sāmānyadṛṣṭāntayoraindriyakatve samāne nityānityasādharmyāt saṃśayasamaḥ
5.1.15,sādharmyātsaṃśaye na saṃśayo vaidharmyādubhayathā vā saṃśaye 'tyanta saṃśayaprasaṅgo nityatvānabhyūpagamācca sāmānyasyāpratiṣedhaḥ
5.1.16,ubhayasādharmyāt prakriyāsiddheḥ prakaraṇasamaḥ
5.1.17,pratipakṣāt prakaraṇasiddheḥ pratiṣedhānupapattiḥ pratipakṣopapatteḥ
5.1.18,traikālyāsiddherhetorahetusamaḥ
5.1.19,na hetutaḥ sādhyasiddhestraikālyāssiddhiḥ
5.1.20,pratiṣedhānupapatteśca pratiṣeddhavyāpratiṣedhaḥ
5.1.21,arthāpattitaḥ pratipakṣasiddherarthāpattisamaḥ
5.1.22,anuktasyārthāpatteḥ pakṣahānerupapattiranuktatvādanaikāntikatvāc cārthāpatteḥ
5.1.23,ekadharmopapatteraviśeṣe sarvāviśeṣaprasaṅgātsadbhābopapatter-
5.1.24,kvaciddharmānupapatteḥ kvaciccopapatteḥ pratiṣedhābhāvaḥ
5.1.25,ubhayokāraṇopapatterupapattisamaḥ
5.1.26,uapapattikāraṇābhyaniñjānādapratiṣedhaḥ
5.1.27,nirdiṣṭakāraṇābhāve 'pyupalambhādupalabdhisamaḥ
5.1.28,kāraṇāntarādapi taddharmopapatterapratiṣedhaḥ
5.1.29,tadanupalabdheranupalambhādabhāvasiddhau tadviparītopapatter anupalabdhisamaḥ
5.1.30,anupalambhātmakatvādanupalabdherahetuḥ
5.1.31,jñānavikalpānāṃ ca bhāvābhāvasaṃvedanādadhyātmam
5.1.32,sādharmyāttulyadharmopapatteḥ sarvānityatvaprasaṅgādanityasamaḥ
5.1.33,sādharmyādasiddheḥ pratiṣedhāsiddhiḥ pratiṣedhyasādharmyācca
5.1.34,dṛṣṭānte ca sādhyasādhanabhāvena prajñātasya dharmasya tasysa cobhayathā bhāvānnāviśeṣaḥ
5.1.35,nityamanityabhāvādanitye nityatvopapatternityasamaḥ
5.1.36,pratiṣedhye nityamanityabhāvādanitye 'nityatvopapatteḥ pratiṣedhābhāvaḥ
5.1.37,prayatnakāryānekatvāt kāryasamaḥ
5.1.38,kāryānyatve prayatnāhetutvamanupalabdhikāraṇopapatteḥ
5.1.39,pratiṣedhe 'pi samānadoṣaḥ
5.1.40,sarvatraivam
5.1.41,pratiṣedhavipratiṣedhe pratiṣedhadoṣavad doṣaḥ
5.1.42,pratiṣedhaṃ sadoṣamabhyupetya pratiṣedhavipratiṣedhe samāno doṣaprasaṅgo matānujñā
5.1.43,svapakṣalakṣanāpekṣopapattyupasaṃhāre hetunirdeśe parapakṣadoṣā bhyupagamāt samāno doṣa iti
5.2.1,pratijñāhāniḥ pratijñāntaraṃ pratijñāvirodhaḥ pratijñāsannyāso hetvantaram arthāntaraṃ nirarthakam avijñātārtham apārthakam aprāpta kālaṃ nyūnam adhikaṃ punaruktam ananubhāṣaṇam ajñānam apratibhā vikṣepo matānujñā paryanuyojyopekṣaṇaṃ niranuyojyānuyogo 'pasiddhānto hetvā bhāsāśca nigrahasthānāni
5.2.2,pratidṛṣṭāntadharmābhyanujñā svadṛṣṭānte pratijñāhāniḥ
5.2.3,pratijñātārthapratiṣedhadharmavikalpāt tadarthanirdeśaḥ pratijñāntara.
5.2.4,pratijñāhetvorvirodhaḥ pratijñāvirodhaḥ
5.2.5,pakṣapratiṣedhe pratijñātārthāpanayanaṃ pratijñāsannyāsaḥ
5.2.6,aviśeṣokte hetau pratiṣiddhe viśeṣamicchato hetvantaram
5.2.7,prakṛtādarthādapratisambddhārthamarthāntaram
5.2.8,varṇakramanirdeśavannirarthakam
5.2.9,pariṣatprativādibhyāṃ trirabhihitamapyavijñātamavijñātārtham
5.2.10,paurvāparyāyogādapratisambaddhārthamapārthakam
5.2.11,avayavaviparyāsavacanamaprāptakālam
5.2.12,hīnamanyatamenāpyavayavena nyūnam
5.2.13,hetūdāharaṇādhikam adhikam
5.2.14,śabdārthayoḥ punarvacanaṃ punaruktam anyatra anuvādāt
5.2.15,anuvāde tu apunaruktaṃ śabdābhyāsāt arthaviśeṣopapatteḥ
5.2.16,arthāt āpannasya svaśabdena punarvacanam
5.2.17,vijñātasya pariṣadā triḥ abhihitasya api apratyuccāraṇam ananubhāṣaṇam
5.2.18,avijñātam ca ajñānam
5.2.19,uttarasya apratipattiḥ apratibhā
5.2.20,kāryavyāsaṅgāt kathāvicchedaḥ vikṣepaḥ
5.2.21,svapakṣe doṣābhyupagamāt parapakṣe doṣaprasaṅgaḥ matānujñā
5.2.22,nigrahasthānaprāptasya anigrahaḥ paryanuyojyopekṣaṇam
5.2.23,anigrahasthāne nigrahasthānābhiyogaḥ niranuyojyānuyogaḥ
5.2.24,siddhāntam abhyupetya aniyamāt kathāprasaṅgaḥ apasiddhāntaḥ
5.2.25,hetvābhāsāḥ ca yathoktāḥ
